{"name":"Sematic","tagline":"Enklare schemaläggning","google":"UA-38243319-1","note":"Don't delete this file! It's used internally to help with page regeneration.","body":"### Vad gör vi?\r\n\r\nSematic är ett nystartat företag vars affärsidé går ut på att effektivisera verksamheten hos skiftgående organisationer som behöver vara i kontinuerlig drift. Mer specifikt erbjuder vi lösningar som automatiskt schemalägger anställdas pass på bästa möjliga sätt i samråd med verksamheten. Det kan vara mer fokus på önskemål ifrån de anställda som ska schemaläggas, på att verksamheten ska drivas med hög drifteffektivitet, eller en kombination av båda. Ni specificerar, vi levererar. \r\n\r\n### Hur gör vi och varför?\r\n\r\nIdag är det många organisationer som sköter sin schemaläggning manuellt eller via delvist automatiserade datorprogram som vanligtvis är omfattande och komplexa. Detta är väldigt tidsödande och kostsamt, vilket vi vet att vi kan ändra på. Vår vision är att automatisera och förenkla hela denna schemaläggningsprocess så att pappershantering och manuell inmatning minimeras. Detta vill vi göra utan att behöva introducera krångliga datorprogram eller långa behandlingstider. Med våra tjänster kan just din organisation spara både tid och pengar som istället kan användas till det som utgör kärnverksamheten. Vi erbjuder användarvänliga verktyg som ni med enkla medel kan specificera era krav och önskemål med.\r\n\r\n### Vilka är vi och hur började vi?\r\n\r\nSematic grundades av tre civilingenjörer från Linköpings universitet som alla har vi flera års erfarenhet av kundnära mjukvaruutveckling och avancerade matematiska algoritmer som används för att lösa storskaliga optimeringsproblem. Schemaläggning är ett ypperligt exempel på just den typen av problem. Idén föddes och utvecklades med stöd av sjukvårdspersonal på landstinget i Östergötland. Vi har lyssnat väldigt lyhört på deras problem och lösningsförslag och med Sematics fokus på kundnära utveckling har det bidragit väldigt mycket till skapandet av våra användarvänliga verktyg.\r\n\r\nVill du eller din organisation veta mer? Kontakta oss gärna på info@sematic.se för mer information. \r\n\r\n---\r\n\r\n### Hur fungerar vår produkt?\r\n\r\nVi erbjuder en skräddarsydd webbapplikation efter just era behov som fungerar enligt följande fyra enkla steg.\r\n\r\n#### Steg 1:\r\nOrganisationens administratörer specificerar de villkor som varje medarbetare måste följa. Detta görs via vår webbapplikation som tillåter både gemensamma och medarbetarspecifika villkor, vilket gör det enkelt och snabbt för en administratör att lista avdelningens samtliga villkor.\r\n\r\n#### Steg 2:\r\nAlla involverade medarbetare fyller i sina önskemål (ett så kallat önskeschema), samtidigt som de har full översikt på kraven som har ställts på dem. Dessa önskemål kan specificeras passvis, dygnsvis, veckovis och även periodvis, vilket erbjuder stor enkelhet samtidigt som det ger stor flexibilitet. Det är upp till medarbetaren hur pass detaljerade deras önskeschema ska vara.\r\n\r\n#### Steg 3:\r\nAdministratörerna verifierar och attesterar de specificerade kraven och önskemålen vilket sätter igång genereringen av det slutgiltiga schemat för varje medarbetare. I detta steg är det också möjligt för administratörerna att lägga veto på vissa personer, det vill säga önskemål där en medarbetare måste vara på plats eller måste vara ledig.\r\n\r\n#### Steg 4:\r\nInom loppet av några dagar skickas elektroniskt de genererade scheman till alla involverade. "}
